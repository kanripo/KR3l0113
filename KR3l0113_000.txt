# -*- mode: mandoku-view; -*-
#+TITLE: 開天傳信記
#+DATE: 2015-08-24 23:41:06.295936
#+PROPERTY: ID KR3l0113
#+PROPERTY: BASEEDITION WYG    
#+PROPERTY: JUAN 提要
<pb:KR3l0113_WYG_000-1a>¶
欽定四庫全書　　　　　子部十二¶
　開天傳信記　　　　　　小説家𩔖二(異聞之屬/)¶
　　提要¶
　　　　(臣/)等謹案開天傳信記一卷唐鄭綮撰綮字¶
　　　　藴武滎陽人登進士第累官右散騎常侍好¶
　　　　以詩謡託諷昭宗意其有所藴蓄擢為禮部¶
　　　　侍郎同中書門下平章事所謂歇後鄭五作¶
　　　　宰相時事可知者即其人也舊唐書本傳稱¶
<pb:KR3l0113_WYG_000-1b>¶
　　　　綮嘗厯監察殿中倉戸二員外金刑右司三¶
　　　　郎而是書原本首署其官為吏部員外郎本¶
　　　　傳顧未之及或史文有所脱漏歟書中皆記¶
　　　　開元天寳故事凡三十二條目序稱簿領之¶
　　　　暇捜求遺逸期於必信故以傳信為名其紀¶
　　　　明皇戲遊城南王琚延過其家謀誅韋氏一¶
　　　　條据唐書琚傳乃琚選補主簿過謝太子乗¶
　　　　機進説以除太平公主並無先過琚家之事¶
<pb:KR3l0113_WYG_000-2a>¶
　　　　司馬光作通鑑亦不從是書惟新唐書兼採¶
　　　　之然韋氏稱制時琚方以王同皎黨亡命江¶
　　　　都安得復卜居韋杜綮所紀恐非事實宜為¶
　　　　通鑑所不取又如華隂見岳神夢遊月宫羅¶
　　　　公逺𨼆形葉法善符籙諸事亦語涉神怪未¶
　　　　能盡出於雅馴然行世既久諸書言唐事者¶
　　　　多沿用之故録以備小説之一種焉乾隆四¶
　　　　十六年十二月恭校上¶
<pb:KR3l0113_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
